## گیت چیست و چه کاربردی دارد؟
گیت یک نوع سیستم کنترل ورژن (VCS) است که با آن می‌توانید تغییرات اعمال شده در فایل‌ها را ساده‌تر پیگیری کنید. مثلاً، اگر فایلی را ویرایش کنید، گیت می‌تواند دقیقاً به شما بگوید که چه چیزی تغییر کرده است، چه کسی آن را تغییر داده است و دلیلِ این تغییر چه بوده است.

***- دستور git init چه کاری انجام میدهد؟***  
احتمالاً اولین دستوری است که برای شروع یک پروژه جدید در Git استفاده می کنید. این دستور یک مخزن خالی جدید ایجاد می کند که در ادامه می توانید کد منبع خود را در داخل آن ذخیره کنید.

***- دستور git status چه کاربردی دارد؟***  
git status برای بررسی وضعیت فایل ها استفاده می شود و می توانید تشخیص دهید کدام فایل ها نیاز به توجه دارند. این دستور در هر زمانی قابل اجرا است.  
می توانید از آن در بین دستورات Git add و Git commits برای دیدن وضعیت استفاده کنید.

***- دستور git add چه کاری انجام میدهد؟***  
دستور git add همه فایل های جدید کد یا فایل های ویرایش شده را به مخزن اضافه می کند. این دستور گزینه های مختلفی را برای اضافه کردن فایل ها و پوشه ها ارائه می دهد.

***- دستور git commit چه کاری انجام میدهد؟***  
این یک دستور ضروری در Git است. در واقع دستور git commit تغییرات را به مخزن محلی اضافه خواهد کرد.

***- دستور git log چه کاربردی دارد؟***  
با کمک دستور git log می توانید همه کامیت های قبلی با شروع از آخرین کامیت را مشاهده کنید.

***- دستور git branch چه کاری انجام میدهد؟***  
اغلب چند شاخه در مخزن Git وجود دارد. شاخه یا branch یک خط مستقل از توسعه کد است.

با دستور git branch می توانید شاخه ها را به طور موثر مدیریت کنید. گزینه ها و سوئیچ های مختلفی از Git branch وجود دارد.

***- دستور git remote add چه کاری انجام میدهد و چه کاربردی دارد؟***  
این دستور مانند یک مرز اطراف مخزن عمل می کند. در صورت نیاز به ارتباط با دنیای خارج از مخزن باید از دستور git remote استفاده کنید. این دستور مخزن محلی را به ریموت متصل می کند.

***- دستور git push چه کاری انجام میدهد؟***  
پس از اتصال به مخزن از راه دور (با کمک دستور git remote) وقتشه که تغییرات را به مخزن بفرستید.

***- دستور git pull چه کاری انجام میدهد و برای چه استفاده میشود؟***  
دستور git pull محتوا را دانلود کرده (نه متاداده ها) و بلافاصله مخزن محلی را با جدیدترین مطالب به روزرسانی می کند.

***- دستور git clone چه کاری انجام میدهد و برای چه استفاده میشود؟***  
از دستور git clone برای کپی یک مخزن موجود استفاده می شود. یک تفاوت اساسی بین git init و git clone وجود دارد.

از git clone زمانی استفاده می کنید که نیاز به یک کپی روی مخزن موجود دارید. دستور git clone ابتدا از دستور git init استفاده می کند سپس تمام محتوای آن را بررسی خواهد کرد.
